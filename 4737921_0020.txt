-14—

fortasse locis ab aliis allatis leviter attigit, non semel, sed iterum
iterumque vituperaret atque castigaret?

Neque vero illius aetatis homines ita abalienati erant a priscorum
studiis librorum, ut plane eos oblivione obrutos fuisse putemus.
Rectissime enim iam Bernhardy (G. d. r. ,Lim p. 284 adnot. 213)
illos secundi p. Chr. n. saeculi scriptores, qui ceteris neglectis tantum
Livios Paccuvios Accios imitatione dignos esse praedicarent, non tam·
quam e caelo decidisse vel e solo erupisse vidit.

Etiamsi igitur Welckeri opinio, qua veterum tragoedias Sene·
cae quoque aetate in scaenam productas esse contendit (mus. Rhen.
suppl. IIc p. 1445), num vera sit, in medio relinquemus ¹), at certe
Persius sat. I, 75 quam clarissime veterum suae aetatis studium
ostendit. Quod et ipse Seneca ep. CXIV, 13 affirmavit.

In Suetonii autem de M. Val. Probo Berytio verbis: »legerat
in provincia quosdam veteres libellos apud grammatistam, durante
adhuc ibi antiquorum memoria necdum omnino abolita sicut Romae«
(de gramm. 24) illud »Sicut Romae« non tam veritati respondere
quam ad concinnitatem observandam in exitu sententiae appositum
esse videtur (in provincia -— sicut Romae). Nimis ad verbum hunc
locum interpretati esse videntur cum Julius Steup (De Probis gram-
maticis, Jenae 1871 p. 64 sq.) tum Fridericus Leo (Plautinische
Forschungen p. 21 sq.). Qui ipse l. c. p. 26 adnot. 3 concedit:
»Ich weiss keine Erkliirung dafiir, dass diese Biichcr in den offent-
lichen Bibliotheken nicht aufbewahrt wurden.«

Deinceps quod reprehendit Seneca archaicos scriptores, mini-
me est, cur nihil ex eis illum hausisse dicamus. [mmo vero si
laudasset eos, miraremur. Nam si consideras illa aetate in litteris
factiones invidia. inter sese contendisse atque ira non minore quam
antea fecerant sub finem liberae reipublicae in eis, quae ad civita-
tem pertinerent, rebus, Senecam, ut qui primas partes ageret inter
victores rhetorici generis assectatores, vitia adversariorum ita in lucem
proferre debuisse, ut virtutes non praedicaret, facile in‘ollegeS. ²)
Ut Horatium quoque non semel Lucilii rationem scribendi constat

 

ι) Argumenta a Welckero allata non sufficere ad causam probandam censet
Bernhardus Schmidt muS. Rhen. XV[‚ pag. 591 adnot,; cf. Albr. Dieterich, Pulci-

nella, Lipsiae 1897 p. 107.

²) Ad illustrandam hanc opinionem non nullius momenti esse censeo Suetom
locum in vita Neronis 52: »A cognitione veterum oratorum Seneca praeceptor (scil.
Neronem avertit), quo diutius in admiratione sui detineret«.

