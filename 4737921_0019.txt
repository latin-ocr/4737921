—13-

profiteretur (Ep. 100), duros lentosque proavorum libros depromeret,
quippe qui nusquam acerbissimis verbis veterum se contemptorem
praebere omitteret. l) Illos vero locos, qui cum archaicis Senecae scrip—
toribus communes esse videntur, magnam partem apud posteriores
quoque invenimus, Ciceronem, Vergilium, Ovidium, ut inde eos a Seneca
sumptos esseluce eit clarius. Ubi vero hoc non invenimus, Graecum
aliquod exemplum non veteribus solum scriptoribus, sed ipsi quoque
Senecae ante oculos versatum · esse censendum. Ergo ne legisse
quidem Senecam illos consentaneum est.

Atque haec quidem Straussii sententia. Quam aptam esse ad
fidem faciendam atque blandam quodammodo videri primo aspectu
ne ego quidem negabo. Attamen quod nemo fere eorum, qui
maiorem curam Senecae et argenteae latinitatis universae aetati
tribuunt, ad aliud pervenit iudicium, miror. 2) ’

Numquam velim id obliviscamur non ut in arena ita in litteris
quoque cancellos esse ductos, quos ultra progredi non liceat. Neque
enim, quod aureae illis temporibus, his argenteae aetatis nomen
indidimus, ob eam rem separata inter sese atque seclusa esse illa
spatia opinabimur. Bene igitur monuit R. Ehwald, ³) »quam continua
serie litterarum monumenta inter se cohaereant quantumque exemplar
semel fictum, si modo aliquid praeclari in eo inerat, ad posteriores
valuerit, praesertim apud veteres, quibus formae semel procreatae
in omni artium litterarumque genere quasi typicae fiebant . . . «

»At ne legit quidem Seneca veterum tragoedias.‹< Quod qui
dicit, cum laudare vult poetam, vituperare videtur. Quis enim, qui
vel mediocrem habeat cognitionem ingenii atque morum illius viri,
talem eum fuisse censet, ut ea, quae ne legit quidem, sed paucis

 

¹) Affert Straussius locos hue pertinentes et a Gellio N. A. XII, 2 collectos.
cf. Bernhardy G. d. r. L. 1857 ³ adnot. 2123 2133 2183 303.

²) conferas exempli causa Wochenschrift f. klass, Philol. VI (1889), 21, ool. 577 sq.

Plane perperam Pais iudicare mihi videtur (il teatro di L. Anneo Seneca
p. 99), qui Agamemnonem Senecae abiudicandum esse inde concludit, quod, qui
Agamemnonem condiderit, et Graecum et archaicum secutus sit exemplar, id quod
Senecae ipsius moribus alienum sit. Senecae scilicet imitatorem archaicos usurpasse
poetas nihil impedit, quominus credamus, ipsum illud fecisse magistrum minime
potest concedi. ,Ut silentio praeteream totam opinionem, qua separatur a ceteris
tragoediis Agamemnon (exceptis scil. Octavia et Hercule Oetaeo), vetustiorem esse
atque obsoletiorem, quam ut anno 1890 p. chr. n. eam liceat recoquere.

³) R. Ehwald, Ad historiam carminum Ovidianorum recensionemque symbolae.
Gothae 1889 p. 5.

