-9-

affinitatem. quam Senecae tragoediae cum Ovidii epistula esse
eognovimus, ad tragoediam potius Ovidii referendam eaee statuamus«
(Ι, 169) ¹).

Subtilius vero conclusum quam rectius! Nam in earundem vel
similium rerum descriptionibus maximeque narrationibus ex mytholog-ia
depromptis eadem interdum reverti vocabula sententiasque variari
non apud Ovidium solnm - sit licet saepius apud eum propter
argumentorum naturam — sed apud omnes scriptores plus* minus
invenimus μ Atque in universum mihi aestimanti illud criticae artis
genus, quo a certis manifestisque ut deflectamus vestigiis perducimur
incertasque sectemur atque inanes. coniecturas, pravum atque inutile
esse videtur. Accedit quod Senecam non in Medea solum, sed in
aliis quoque fabulis, imprimis iu Hercule Oetaeo, quem vocant, ex
Ovidii metamorphosi hausisse videbimus.

Sed haec quidem hactenus. Venimus ad Oedipum tragoediam.
ubi Senecam versum 56 ad Ov. met. VII, 611 fecisse (non, ut
Brauuius vult, ad Soph. Oed. tyr. 29 sq. vel 180 sq.) facile tibi
persuadebis, si versuum collationem cognoveris a Richtero mus.
Rhen: XIX (1864) p. 379 institutam, unde totum illum locum cum
Ovidio concinere apparet.

Variam denique Annaeanae imitationis rationem ex Herculis
Oetaei cum exemplaribus comparatione licet perspicere. Hic enim tum
Ovidii heroidas et metamorphoseis sequitur, tum Sophoclis Trachinins,
neque eiusmodi loci desunt, ubi utriusque poetae versus promiscue
in suum usum convertat.

Hoc accuratius debuit respicere Richardus Grimm, cum haud
inepte Herc. Oet. 803 sq. ad Sop'n. Trach. 787 sq. rettulit Versus
enim 805:

»hinc omne voces reddit Herculeas nemus«,
spectat ad Ov. met. IX‚· 165:

»Implevitque suis nemorosum vocibus Oeten«.

Item versuum 364 sq., ubi nutrix alias quoque Herculem
dilexisse antea nuptas et virgines monet Deianiram, ex Soph. Trach.
459 sq. originem esse ducendam facile concedas, In singulorum
autem enumeratione amorum Ovidium praebuisse materiam (her. IX.
47 sq.) iam vidit Melzerus.²)

 

¹) Probavit Schanz G. d. R. L. 11², 1. 230.

16 ⁸) »De Hercule Oetaeo Annaeauo« scn‘psit P. Melzer, Prgr. Chemnitz 1890
p. adnot. *)

3*

