Quodsi quis iniuste Herculem Oetaeum pari modo atque ceteras
tragoedias in disputationem vocari mihi obiciat quippe Senecae si
non totum, attamen magnam partem abiudicandum, Graecorum quidem
imitationis ratione infra habita non inveniemus, cur hanc quoque
tmgoediam a Seneca esse conditam negemus. Quae vero Leo,
Melzerus aliique multi repetunt sive a latinitate sive a singulorum
interpretatione locorum sive a re metrica, ut alius aliam fabulae
partem non esse genuinam demonstrent, haec onmia haud mediocri
cura ac diligentia refellit Aemilius Ackermann (De Senecae Hercule
Oetaeo, Philologus, Suppl. X, 3 [1906]; cf. Lit. Centralbl. 1903, 26, 881).

Quibus praemissis unum accuratius mihi tractandum esse
censeo, quae fuerit ratio inter Senecam et antiquas fabulas Romanas
intercedens

Ribbeckius enim cum in libro, qui inscribitur: »Die romische
Tragodie im Zeitalter der Republik«, nonnullos locos Annaeanos cum
antiquis tragoediarum scriptoribus composuisset atque id fecisset sine
lata explicatione tamquam ut necessarium aliquid, hanc sententiam
Fridericus Strauss‘ nullo modo stare posse libro supra memorato
demonstrare volebat. l)

Est autem hoc fere fundamentum, quo nixus ille defendit
sententiam suam:

Abhorrebant cum omnino mores atque consuetudines eius, quae
argentea vocatur, aetatis a veterum Romanorum simplicitate tum
litterarum studia a prisca archaicorum, quos vocant, scriptorum ratione
dicendi. Quare si scriptores rhetorica arte imbuti contemnebant
veterum libros ut obsoletos minimeque ad elegantiae leges compositos,
qui fieri potuit, ut Seneca, praestantissimi illius rhetoris filius, dux
et princeps recentioris stili appetentium eorumque tamquam propug-
nator contra omne usitatum atque cotidianum scribendi genus, qui
fieri potuit, ut idem, qui formam et eventum ipsi rei praeferenda esse

 

¹) Ceterum illum ipsum, cuius auspiciis Straussius subiit hanc curam
(Strauss p. 1), Leonem, contrariam ac Ribbeckium habuisse sententiam et ita Straussio
tamquam viam monstrasse, quae ei esset eunda, appaiet ex Leonis recensione Ι,
272. Profert enim hic Sophoclis Polyxenae frg. 4⁷8, quod »animae Achillis« tribuendum
esse constat. Tum pergit: »quo (i. e. ad hoc Sophoclis fragmentum) pertinere Accii
Troad. frg. 2 v. 479. 80 et fortasse frg. inc. inc. 38 recte statuit Ribbeokius (rom.
Trag. p. 417); itaque Seneca v. 184—370 ad Sophoclis exemplum se applicuisse
videtum« Ergo Seneca nt Accium vel alium· veterum Romanorum poetarum imitaretur
fieri potuisse Leoni omnino non in mentem venit.

