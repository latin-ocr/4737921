goediis haustum sit, quod nunc affinitatem quandam oum fabulis
Graecorum habere videtur. Huc maxime Agamemnonem pertinere
censeo. Similiter in Medea quoque ceteris fabulis multo maiorem
habemus numerum eorum versuum, -qui utrum ad ,Euripidis fabulam
sint compositi necne nemo iudex severus audeat diiudicare, si Ennii
imprimisque Ovidii fabulam intercessisse cogitet.

Sed ne id quidem omnes consentiunt, quas Graecorum fabulas
Seneca sit secutus.¹) Ut plane taceam de deperditis nobis eorum
tragoediis, in Troadibus Andromacham quoque Euripideam Senecam
respexisse contendit Brauniusfl) Quodsi ‚locos ab eo allatos non pro
se quemque, sed in orationis contextu legeris, nihil fere restare con-
cedes, quo Braunii niti possit sententia. Versum autem 703, etiamsi
non dissimilis est Eur. Andr. 406, aeque ac 960 ad Eur. Hec. 280
referendum esse iam supra monuimus.

Cum porro Wernerus l. c. pag. 37 Senecam in Agamemnone
Troadas quoque Euripidis imitatum esse censet, eadem eum audacia
in loeis componendis usum esse statuimus, quam ipse exprobrat
Braunio.

Propius ad veritatem Straussius accedere videtur, qui l. c.
pag. 42 et alia et Sophoclis 'Electram ante oculos Senecam habuisse
contendit in Agamemnonis compositione.

Quamquam ne hic quidem negari potest tam generalem esse
mutuum consensum, ut, si unum locum excipias⁸), vix de imitatione
dici possit.

Ut autem saepe quaeritur, utrum Latinus poeta an Graecus
exemplum Senecae praebuerit, ita, ipsius Graecae tragoediae ut duo
loci similes in comparationem vocari possint, non semel accidit⁴)
Neque semper facile est alterum utrum praeferre.

 

¹) Ao Phaedram quidem hic omittimus. ,Cuius qui fuerint fontes, non solum
difficilimum est statuere, sed, cum maximam partem de deperditis agatur exem-
plaribus,ad nostrum propositum nullius fere momenti.

²) »De Senecae fabula, quae inscribitur Troades« Prgr. Wesel 1870, p. 5
adnot. 1. Praeterea de Troadum fontibus disputaverunt: Welcker Gr. Tr. mus.
Rhen. suppl. Ila, pag. 1813 Leo 1 1723 A. Pais, riv. di filol. XVI (1888) pag.
283 sq.; Antonio Cima, riv. di filol. XXXII (1904) p. 252 sq.

³) Seu. Ag. 997 sq. et Soph. ΕΙ. 379 sq.

⁴) Apud Euripidem haud mro sententias variari monstravit Werner l. c.
pag. 23.

