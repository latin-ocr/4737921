- 13 -.-

Atque Straussius quidem, qui hic Ovidii locum exscribere omittit,
pag. 36 haec tantum: »atque Tristium illi versus«, inquit, »licet
fragmento perquam similes sint, ex eo 'descriptos esse Burmannus
in adn. ad versus istos nemini probabit.« Mihi quidem, fateor, pro-
bavit idque eo magis, quod Ennio quoque non nihil debere Ovidium
ostendit Zingerle A., Ovid und sein Verhaltnis zu den Vorgangern
und gleichzeitigen romischen Dichtern. 2. Heft, pag. 2, Innsbruck
1871. Of. R. Ehwald, ad historiam carminum Ovidianorum recen-
sionemque symbolae. Gothae 1892, p. 12.

Jam ad singula transeamus. Hic, quae sunt exiguae veteris
tragoediae Romanorum reliquiae, parvus tantum fragmentorum
numerus in comparationem vocari potest. Locorum enim, quos
Straussius in suam causam vertere studuit, magna pars eius modi
est, ut nihil omnino inde colligi possit. Ut exemplum afferam, in
Senecae Troadibus Calchantem certo ad Sophoclem 1eferendum esse
ille affirmat (Ι. c. p. 26), id quod pateat e Soph. frg. 31 et Acc. Astyan.
frg. 5. Graecum vero illud fragmentum quantum valeat, inde licet
concludere, quod alterum eius versum non Sophoclis, sed comici
poetae esse putat Nauckius.1)

Aliis locis Senecam propius ad Ovidium, Vergilium quam ad
veteres poetas accedere non nego, aliis Graecorum exemplum Latino
expressiora praebere concedo vestigia, quae Seneca sit secutus. Neque
desunt, quibus non ex uuo alterove fonte, sed ex pluribus hausisse
potuerit, neque, ubi tam nulla sit similitudo, ut neutrum exemplar
respexisse videatur.

Quibus omnibus praetermissis nihilominus versus relinquuntur,
quos qui incorrupto atque integro animo contempletur, fieri non
potest, qujn a veterum illos tragoedia originem ducere affirmet.

Sen. Med. 176:
»fortuna opes auferre, non animum potest«

Acc. Teleph. VI, 619 sq:

»nam si a me regnum Fortuna atque opes
ErIpere quiuit, at uirtutem nec quiit«

 

¹) Servavit nobis fragmentum Harpocratio (p. 28, 13 Bekker), qui ad Sopho-
clis Aichmalotidas versus pertinere dicit.

